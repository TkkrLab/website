---
title: De space
nodateline: true
noprevnext: true
disable_comments: true
menu:
  main:
    weight: 2
---

## De hackerspace (lounge)

Het TkkrLab is een hackerspace, een ruimte waar nerds bij elkaar komen en je gezellig kunt praten over de meest technische onderwerpen.
Alle spullen in de ruimte zijn bij elkaar verzameld door de deelnemers, het TkkrLab is echt 100% voor en door geeks: samen maken wij de ruimte.

Je vindt er alles wat je als hacker (geek / hobbyist / programmeur / elektrotechnieker of beunhaas, hoe je jezelf ook wilt noemen) ooit nodig zult hebben EN meer!

![space](/images/space6_overview.jpg)

Er zijn grote tafels waar je rustig aan kunt werken. 
Voor de iets meer technische dingen is er een werktafel waar alle voorzieningen te vinden zijn om ESD veilig met elektronica te werken. We hebben [gereedschappen](https://handleidingen.tkkrlab.space/gereedschappen/) en componenten staan zodat je meteen kunt beginnen met prototypen.

![space](/space2.jpg)

Als je meer creatief bent aangelegd of gewoon een doosje wilt maken voor een projectje hebben we twee 3D printers staan waarmee je met PLA, PET of ABS kunt printen.
Gebruik van de [machines](https://handleidingen.tkkrlab.space/gereedschappen/) is voor deelnemers gratis, je betaald alleen materiaalkosten (maar je kunt natuurlijk ook je eigen fillament meenemen). Het idee is dat je van andere deelnemers instructie krijgt over het gebruik van een machine, waarna je zelf aan het experimenteren kunt. Uurtarieven en andere onzin zijn bij ons dus geen factoren waar je je druk om hoeft te maken. Iedere deelnemer krijgt een eigen bak in de opslag, als veilige plek om je lopende projecten in op te bergen.

Tot slot hebben we een presentatie ruimte beamer en de nodige spelcomputers waarop je ontspannen door een spel te spelen. Hier staat ook onze Giant NES joystick als je meer een uitdaging wil hebben met het spelen van een retro game.

Heb je interesse? Als we open zijn (zie rechts bovenin) is er iemand aanwezig en kan je dus langs komen.

Als je [deelnemer](/deelnemer-worden) wordt krijg je je eigen sleutel en kan je 24/7 gebruik maken van de ruimte. De enige dingen die wij niet toestaan zijn slapen in de space en het werken aan world domination plannen... Zie onze [huisregels](/wiki/Huisregels) voor meer details.

## Gereedschappen

We hebben in de loop van de tijd de nodige [gereedschap](https://handleidingen.tkkrlab.space/gereedschappen/) verzameld, deze is voor de leden gratis of kostprijs te gebruiken. Voor niet-leden is deze apparatuur voor een kleine vergoeding te gebruiken.

* [Lasercutter 30x40cm 40W](https://handleidingen.tkkrlab.space/gereedschappen/lasercutter-cw3040/)
* 3d printers
* Folie Snijder
* Naaimachine
* Houtwerkplaats (met zaagtafel / kolomboor / handgereedschap ) 
* [Electronica werkplaats](https://handleidingen.tkkrlab.space/gereedschappen/#electronica-werkbank)

## De makerspace (werkplaats)

Naast de hackerspace, waar je rustig kunt komen werken, hebben we ook een ruimte waar je met zwaarder gereedschap aan de slag kunt.

Onze werkplaats is voorzien van een lasercutter, CNC frees, zaagtafel, twee kolomboren, een bandzaag, slijpmachines en meer. Ook is er een werkbank en bureau waaraan je kunt werken.

Als je deelnemer wordt krijg je natuurlijk ook 24/7 toegang tot de werkplaats, daarnaast geldt ook hier dat je alleen materiaalkosten betaald.
Tijd genoeg dus om rustig te leren hoe je de machines kunt gebruiken om je projecten uit te werken.

![werkplaats](/images/werkplaats marssteden 2 web.jpeg)