---
title: "Geen open dag 28 maart"
date: 2020-01-28
thumbnail: "/images/Tkkrlab.png"
---
![Nieuws](/images/Tkkrlab.png "Nieuws")

## Wegens omstandigheden is deze open dag uitgesteld.
> Zodra we de nieuwe datum weten zullen wij deze natuurlijk communiceren.

## 28 Maart van 11 tot 17 uur: Open dag!

Sinds 2012 is er ieder jaar open dag voor hackerspaces, eerst alleen in Nederland, en de laatste paar jaar ook internationaal. De open dag is altijd de laatste zaterdag van maart, voor 2020 zal dit 28 maart zijn.

## Internationale Open Hackerspace Dag 2020

Zaterdag 28 maart houden hackerspaces in Nederland een open huis.

Hackerspaces zijn locaties waar mensen met een technische, creatieve en nieuwsgierige mindset bijeenkomen. Ze komen daar om te werken aan projecten, elkaar te ontmoeten en te praten over onderwerpen die hen interesseren. Tijdens de open dag is het mogelijk om zelf te ontdekken wat hacken inhoudt en te zien wat er allemaal mogelijk is in een hackerspace. Tipje van de sluier? Iemands verbeeldingskracht is de meest beperkende factor!

Iedereen is welkom om een kijkje te komen nemen tijdens deze jaarlijks terugkerende open dag. Vanaf 11:00 uur ‘s ochtends zijn de deuren geopend en om 17:00 is het dagprogramma afgelopen. Sommige hackerspaces blijven ‘s avonds geopend. Per hackerspace zijn verschillende presentaties te zien van de individuele projecten die in die hackerspace worden uitgevoerd.

## Enkele voorbeelden van geplande activiteiten zijn:

Leren hoe kwetsbaar systemen zijn en wat daar aan gedaan kan worden.
Kennis opdoen over de juiste bescherming van je privacy en persoonsgegevens.
Zelf 3D-printen, cnc-frezen, lasersnijden of solderen.
Een introductie tot Linux (neem hiervoor je laptop mee).
Een introductie tot Arduino of Raspberry Pi.
Hackers vinden ethiek belangrijk, daarom wordt er binnen de hackerspaces gesproken over hoe hackers proberen de wereld te verbeteren door kritisch en fris naar de maatschappij, techniek en organisaties te kijken en kennis te delen. Daarnaast zijn hackerspaces plekken waar mensen komen die mooie, grappige en creatieve dingen maken. Een plek onder gelijkgestemden waar ze welkom zijn en waar zij een gemeenschappelijke ruimte, gereedschappen en informatie kunnen delen. Een plek die inspiratie geeft!

## Specifiek op de opendag bij Tkkrlab

> Tijdens de open dag wordt er in de middag een introductie "3D sculpting met Blender 3D" gegeven. De kursus vindt tussen 14:00 en 15:00 plaats. Om hier aan mee te doen is een laptop met minstens OpenGL 3 compatibiliteit nodig.

> Aanmelden voor de open dag is niet nodig, het wordt wel op prijs gesteld als pers zich vooraf meldt en de privacy van de aanwezigen respecteert.

De onderstaande Nederlandse hackerspaces doen mee, kijk voor meer informatie over het programma op:
[hackerspace.nl](https://hackerspaces.nl/)

## Locatie

>Spinnerij Oosterveld  
Rigtersbleek Zandvoort 10  
7521 BE Enschede
Lokaal 2.08 (2e verdieping)  
Tel. Nr : 06-10745590  
bestuur@tkkrlab.nl

## Routebeschrijving:

[route](https://tkkrlab.nl/routebeschrijving/)
