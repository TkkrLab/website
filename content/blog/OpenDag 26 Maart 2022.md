---
title: "Open dag 26 Maart"
date: 2022-02-24
thumbnail: "/images/Tkkrlab.png"
---
## Open dag 26 Maart 2022

<img alt="Open dag" src="/images/Tkkrlab.png" align="middle">

Zaterdag 26 maart tussen 14:00 en 20:00 doen we mee met de “International open hackerspace day”. Tijdens deze dag kun je ons bezoeken in onze nieuwe space aan de Marssteden 98 te Enschede.

In een hackerspace komen creatieve techneuten bij elkaar om gezamenlijk projecten te doen of gezellig samen een Club-Mate te drinken. Hiervoor heeft TkkrLab diverse ruimtes waaronder een eigen werkplaats en onze sociale ruimte.

Wil je meteen aan de slag, dan is het mogelijk om gebruik te maken van onze lasercutter of 3d printer. Zo kun je een eerste ervaring opdoen met onze apparatuur.

Mocht je niet in de gelegenheid zijn om op de open dag langs te komen? We zijn vrijwel elke avond geopend. Kijk voor de zekerheid op onze website of we aanwezig zijn. De status kan je vinden rechtsboven in de pagina.

Is Enschede te ver weg voor een bezoek, kijk dan of er een hackerspace bij je in de buurt meedoet. 

[Deelnemende spaces Nederland](https://hackerspaces.nl/open-dag/) / [Deelnemende spaces wereldwijd](https://wiki.hackerspaces.org/International_hackerspace_Open_day_2022)