---
title: "Eindrapport subsidie 'Broedplaatsen van Onderop'"
date: 2024-02-01
thumbnail: "/images/Logo-Creatieve-Broedplaatsen-Twente.jpg"
---

<img alt="Subsidie Creative Broedplaats" src="/images/Logo-Creatieve-Broedplaatsen-Twente.jpg" align="middle">
<p>

Op 31 Aug 2020 heeft TkkrLab de [subsidie voor “Creatieve broedplaats onderop” aangevraagd](/images/Stichting-TkkrLab-Broedplaats-van-onderop.pdf). Deze hebben we gekregen voor een looptijd van 3 jaar. Per 31 dec. was de subsidie afgelopen en moesten we voor 1 maart de benodigde documenten zoals [inhoudelijk verslag](/images/eindverslag_tkkrlab_creative_broedplaats.pdf) en [financieel verslag](/images/financieel_rapport_tkkrlab_creative_broedplaats_subsidie.pdf) inleveren. Samengevat hebben we de onderstaande punten gerealiseerd met de subsidie.

## Huisvesting

Vanaf 2015 waren we huurder in de Spinnerij, dit was geen slechte plek maar we hadden nog wel een paar wensen. We wilden de werkplaats en andere ruimtes bij elkaar hebben (in spinnerij was de werkplaats aan de andere kant van het gebouw) en een eigen ingang zodat we eenvoudig waren te vinden. 

Met onze huidige plek aan Marssteden 98 zijn deze wensen realiteit geworden. Voor ons is het ook belangrijk om ook voor de toekomst zekerheid te hebben, we hebben nu een huurcontract voor een lange duur.

## Apparatuur

We hadden in de loop van ons bestaan al de nodige apparatuur verzameld, maar meestal was dit wat oudere apparatuur die een gebruiksaanwijzing had. Dankzij de subsidie hebben we diverse machines kunnen aanschaffen en/of upgraden zoals een nieuwe lasercutter, 3D-printer, uitbreiding elektronica lab, borduurmachine, kleding drukpers en meer.  Voor volledige lijst zie onze [gereedschap pagina](https://handleidingen.tkkrlab.space/gereedschappen/).

## CyberSaturdays & evenementen

En niet te vergeten hebben we in de periode 2020-2023 vrijwel maandelijks een CyberSaturday gehouden. Deze zijn allemaal terug te vinden op onze [youtube](https://www.youtube.com/@TkkrLab) en [peertube](https://makertube.net/c/tkkrlab/videos) kanalen. In totaal zijn er 39 events geweest met 279 bezoekers. 

## Deelnemers aantallen

In onze oorspronkelijk aanvraag gingen we optimistisch uit dat we het deelnemersaantal konden verdubbelen van 35 naar 75. De subsidieperiode startte tijdens de Corona periode, waarbij het bezoeken van TkkrLab niet mogelijk was of met beperkingen. Vanaf maart 2022 kwam men weer bij ons op bezoek en hebben we de nodige nieuwe deelnemers kunnen verwelkomen. Waarschijnlijk was deze doelstelling zonder Corona wel bereikt.We zitten nu op 56 deelnemers, niet waar we op hadden gehoopt maar toch wel een heel mooi resultaat.

### Kom ons bezoeken !
Wil je de nieuwe space bezoeken? Dat kan iedere dinsdagavond of maak een afspraak voor een [donderdagavond](https://tickets.tkkrlab.space/TkkrLab/rondleiding/). Op 30 maar 2024 hebben we een [open dag](/blog/blog_nieuws_2024_02_05_opendag/), ook dan ben je van harte welkom!

Meer informatie over de Creative broedplaatsen zie [Creative broedplaatsen Twente](https://twente.com/creatieve-broedplaatsen/goedgekeurde-broedplaatsen)

