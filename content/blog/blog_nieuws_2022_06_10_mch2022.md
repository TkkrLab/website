---
title: "MCH2022 hacker camping"
date: 2022-06-09
thumbnail: "/images/SHA2017_CAMPING_FIELDS_CC_BY_SEBASTIAN_HUMBEK.jpg"
---

<img alt="SHA2017 camping fields - CC by SEBASTIAN_HUMBEK" src="/images/SHA2017_CAMPING_FIELDS_CC_BY_SEBASTIAN_HUMBEK.jpg" width="450px"  style="margin: 0 15%;">

# MCH2022

Tussen 22-26 juli vindt in Zeewolde de nederlandse hacker camping [MCH2022](https://mch2022.org/) plaats. Tijdens dit internationaal event worden er lezingen en workshops gegeven over zeer diverse onderwerpen zoals computerbeveiliging, netwerken, (open source) software, elektronica, privacy en veel meer. 

Bij dit event worden 2800 bezoekers verwacht waarvoor alle voorzieningen moet worden opgebouwd. Extra belangrijk voor hackers zoals ons is natuurlijk stroom en internet. Deze keer zal in totaal 200Gbit bandbreedte beschikbaar zijn, voor elke camping bezoeker 10Gbit (!!) via UTP switch / datenklo. Voldoende om een Blu-Ray van 50 GB in 42 seconden te downloaden.

## Teams
Om alles in goede banen te leiden is ongeveer 2 jaar geleden al begonnen met de eerste stappen voor het organiseren van deze camping. Dit gebeurt in de vorm van teams die elk een onderdeel van de organisatie op zich nemen. Zo is er team Power (elektra), NOC (netwerk), content, decoratie, badge en veel meer. Diverse van onze TkkrLab deelnemers zijn betrokken bij deze teams : Govert doet mee in [team decoratie](https://wiki.mch2022.org/Team:Deco) en is een draak aan het bouwen, Renze maakt samen met zijn team de [badge](https://mch2022.org/#/Blog/presenting-the-mch2022-badge) en Aschwin is actief in het team Content voor het programma van MCH2022.

## Lezingen (en workshops)
Al in augustus 2020 was de eerste “Call for Participation” (CfP) open, waarbij iedereen zijn voorstel voor een lezing of workshop kon inleveren. De komende tijd zal bekend worden gemaakt welke [lezingen en workshops](https://program.mch2022.org/) van de bijna 300 inzendingen uitgekozen zijn om hun presentatie te houden. Enkele van onze deelnemers hebben een voorstel ingeleverd en mogen tijdens de MCH2022 hun presentatie aan een groot internationaal publiek geven: Nick Bouwhuis geeft een workshop over [Asterisk](https://program.mch2022.org/mch2021-2020/talk/UELWXQ/), Frans Faase een workshop over [parsing](https://program.mch2022.org/mch2021-2020/talk/Y9NNQR/), Dave Borghuis geeft een lezing over [wifi tracking in Enschede](https://program.mch2022.org/mch2021-2020/talk/LQRMFA/) en organiseert een [demoparty](https://wiki.mch2022.org/Projects:Demoparty) met TIC-80 Byte Jam.

<div width="450px"  style="margin: 0 15%;">
<img alt="HSNL village - ccc camp 2019" src="/images/hsnl village ccc 2019.jpg">HSNL village op ccc camp 2019
</div>

## Villages
Een village is een groep van mensen met een gemeenschappelijke interesse die elkaar opzoeken tijdens de camping. Ze gaan bij elkaar staan en kunnen zich een Village noemen. Dit kan een hele kleine groep zijn tot een hele collectie van sub villages die onderling weer samenwerken. Voor deze camping is TkkrLab onderdeel van de [HSNL Village](https://wiki.mch2022.org/Village:HSNL) (Hackerspaces NL) waar we met aantal nederlandse hackerspaces bij elkaar staan en gemeenschappelijk een grote tent en keuken delen. Meedoen met een Village is een goede manier om als een nieuwe bezoeker kennis te maken met hacker campings. 

Klinkt dit allemaal als een leuk event om bij te zijn? Er zijn nog [tickets](https://tickets.mch2022.org/) beschikbaar.