---
title: FAQ
nodateline: true
noprevnext: true
disable_comments: true
menu:
  main:
    parent: "info"
    weight: 5
  footer:
    weight: 3
---

## Wat is het TkkrLab? 
TkkrLab (uit te spreken als Tukker-Lab) is een werkplaats waar geeks bij elkaar komen om leuke dingen te doen. De meeste members hebben overdag een (drukke) baan en komen bij het TkkrLab voor hun ontspanning.

## Ik heb grandioos [bedrijfs|kunst] idee, kunnen jullie dit voor mij maken?
Het Tkkrlab zelf is geen organisatie waaraan je een opdracht kunt geven. Zoals aangegeven komt het grootste deel van onze deelnemers bij TkkrLab voor hun ontspanning en niet om te werken. Echter, je bent van harte welkom om bij ons te komen polsen voor animo voor je idee onder onze leden. Wellicht zijn er dan TkkrLab deelnemers die jouw idee zo goed/leuk/spannend/uitdagend vinden dat ze je willen helpen. Onze insteek is dat je zelf met je projecten aan de slag gaat, eventueel met wat hulp van andere deelnemers.

Een voorbeeld van een [project](/projects/) dat we hebben gedaan is het schrijven van [Arduino workshops](https://arduino.tkkrlab.space/) die we op de Gogbot geven. Andere projecten kan je terugvinden op onze [projecten pagina](/projects/) en op de [projecten pagina](/projects).

We zijn iedere dinsdagavond vanaf 19:00 open, kom gerust langs als je vragen of ideeën hebt.

![dorus](/images/hacking.jpg)

## Jullie zijn hackers, kunnen jullie [email|software|systeem] hacken?
Kort antwoord : **Nee**

Binnen de community van maker- en hackerspaces heeft het woord hacker nog zijn originele betekenis. De volgende quote van Wikipedia geeft een duidelijke omschrijving:

> In bepaalde technisch georiënteerde subculturen is een hacker een persoon die geniet van de intellectuele uitdaging om op een creatieve en onorthodoxe manier aan technische beperkingen te ontsnappen;
> bijvoorbeeld een goede programmeur. Een hacker hoeft niet per se iets met computers te doen, het kan bijvoorbeeld evengoed een houtbewerker zijn die innovatieve ideeën heeft.
> In deze subculturen wordt het gebruik van de woorden hacker en hacken door en voor computerinbrekers als misbruik van de term gezien; zij worden crackers, krakers of script kiddies genoemd.
> Script kiddies worden veelal gezien als nephackers, omdat zij de code van internet af kopiëren. 
>
> \- [Wikipedia](https://nl.wikipedia.org/wiki/Hacker#Omschrijving)

We zijn dus hackers in het brede zin van het woord, creatief met technologie dus.
Als je iemand zoekt om op een computersysteem in te breken dan ben je bij ons aan het verkeerde adres, Wat jij dan zoekt is een cracker of computer crimineel.
Inbreken in computersystemen is illegaal en dat doen we dus ook niet. Illegale handelingen uitvoeren is ook niet toegestaan volgens onze huisregels.
Als wij het over hacken hebben dat bedoelen we binnen de wettelijke regels onderzoeken van (computer) technieken.
Mensen die met computer security bezig zijn noemen we ‘ethical hacker‘ of ‘white hat hackers‘.


## Ik ben gehackt wat kan ik doen ?

Het ligt er heel erg aan wat er precies is gebeurt en wat de beste volgende stap is. Hieronder vind je wat algemene tips:

* Als je slachtoffer bent van oplichting doe melding bij de [politie](https://www.politie.nl/aangifte-of-melding-doen#link-internetoplichting).
* Check of het een bekende methode is via [fraudehelpdesk](https://www.fraudehelpdesk.nl/)
* Controleer op [have i been pwned](https://haveibeenpwned.com) of je wachtwoord gelekt is. Als je wachtwoord gaan aanpassen gebruik dan meteen een password manager!
* Voor de toekomst volg de tips van deze sites : 
 + [Fix je privacy](https://www.fixjeprivacy.nl/) van Bits of Freedom
 + [Laat je niet hack maken](https://laatjeniethackmaken.nl/) van Daniel Verlaan.

## Wat is een ethical hacker / white hat hacker?
Een ethical hacker is een computer security specialist die in opdracht systemen controleert op bugs of andere fouten.
Het belangrijkste van een ethical hacker is o.a. ‘responsible disclosure’ dwz dat als je een lek/bug/etc vind dit ook doorgeeft aan de eigenaar van de site/software zodat deze er wat aan kan doen.
Een crimineel zou een gevonden bug nooit doorgeven, deze wil de bugs zo lang mogelijk voor zijn eigen gewin misbruiken.

## Ik wil leren hacken, hoe doe ik dat?
Eric Raymond, een open source source guru, heeft een [FAQ](http://www.catb.org/~esr/faqs/hacker-howto.html) (vertaling in [Nederlands](/hoe-word-ik-een-hacker/)) hierover geschreven. In eerste instantie is een hacker iemand die een bepaalde mindset heeft, techniek (programmeertaal of platform) komt pas op een tweede plaats.

Kort gezegd zou je het volgende kunnen doen:

* Leer werken met een open source besturingssysteem als Linux, bijvoorbeeld Ubuntu
* Leer hoe je websites kunt maken (HTML, Javascript, PHP, etc)
* Leer programmeren in andere talen (Python, Node.js of C/C++ bijvoorbeeld)
* Zorg ervoor dat je Engels kunt